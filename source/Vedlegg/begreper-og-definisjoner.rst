Begreper og definisjoner 
------------------------

**Offentlige data:** Informasjon som offentlige etater og kommuner besitter i forbindelse med arbeidsoppgaver de utfører. All informasjon som er offentlig og derfor kan tilgjengeliggjøres for viderebruk. 

**Åpne offentlige data:** Offentlig data som er tilgjengelige for bruk og viderebruk av både mennesker og maskiner. 

**Maskinlesbare data:** Dataformater som kan leses av en datamaskin. Eksempler på maskinlesbare dataformat er XML, JSON og CSV. Slike formater kan lett deles på tvers av ulike IT-systemer. 

**API:** Et Application Programming Interface (API) lar programmerere gjøre spørringer etter spesifikke deler av data om gangen, i stedet for å gi alle dataene samlet i en stor fil. APIer er som regel tilknyttet en database som oppdateres i sanntid. Å publisere data via et API har imidlertid noen ekstra utfordringer, som utvikling, vedlikehold og kostnad knyttet til seg. 

**Data.norge.no:** Difis temanettsted for viderebruk av offentlige data. Består av en katalog over data fra offentlige virksomheter i Norge, og er et møtested for alle som er interessert i offentlige data. 

**FAD:** Fornyings-, administrasjons- og kirkedepartementet. Har ansvaret for regjeringens IKT-politikk. FAD er etatsstyrer for Difi. 

**Lisens for bruk av offentlig data:** Et dokument som beskriver hvilke rettigheter en som ønsker å viderebruke offentlige data har. En lisens kan sette betingelser ved bruk av data, for eksempel krav om navngivelse av dataeier eller lignende. 

**Personvern:** Viderebruk av offentlige data skal ikke gå på bekostning av personvernet. 

**Viderebruk:** Viderebruk av offentlige data er å bruke åpne data i nye sammenhenger til å lage for eksempel nye tjenester. Ved å tilgjengeliggjøre data for viderebruk i næringsliv og sivilsamfunn, kan samfunnets nytte av at dataene øke. 

**Navngivelse lisens:** Lisens som krever at opphavsperson og/eller lisensgiver blir navngitt på den måten disse angir. 

**Connectivity:** Connectivity (tilkobling) er relater til muligheten samfunn har til å koble seg på internett, spesielt World Wide Web. 

**Data Access Protocol (DAP):** Et system som gir tredjeparter tilgang til databaser uten å overbelaste systemet. 

**Datavern:** Datavern handler ikke om å beskytte dataen, men retten innbyggerne har til å kunne leve uten å være urolige for konsekvensen som kan komme dersom privat informasjon blir offentlig. Loven beskytter privatlivet (som feks informasjon om en persons inntekt, helse og politiske standpunkt) og andre rettigheter som retten til å kunne bevege seg fritt. 

**Databaserettigheter:** Retten til å hinder andre fra å trekke ut og gjenbruke innhold fra en database. Finnes hovedsakelig i europeisk lovgivning. 

**EU PSI Directive:** Direktiv om gjenbruk av offentlig informasjon, 2003/98/EC omhandler måten den offentlig sektoren burde fremme gjenbruken av sine informasjonsressurser 

**Åpne standarder:** Generelt forstått som tekniske standarder som er utelatt fra lisensrestriksjoner. Kan også bli tolket til å mene standarder som er utviklet på en leverandørnøytral måte. 

**Public domain:** Offentlig eiendom. Det eksisterer ikke opphavsrett. Gjelder ikke i alle lovgivninger. 

**Public Sector Information (PSI):** Informasjon som er samlet inn eller kontrollert av offentlig sektor. 

**Gjenbruk:** Bruk av innhold utenfor dets opphavlige mening. 

**Del på samme vilkår-lisens:** En lisens som krever at brukere av et arbeid tilbyr innholdet under samme eller lignende vilkår som originalen. 

**Web API:** Et API som er utviklet for å fungere på internett.
